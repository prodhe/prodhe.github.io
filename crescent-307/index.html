<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <meta name="author" content="Petter Rodhelind">
  <meta name="dcterms.date" content="2015-12-29">
  <title>Crescent 307 till fixie</title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
  <link rel="stylesheet" href="../markdown.css">
</head>
<body>
<header>
<h1 class="title">Crescent 307 till fixie</h1>
<h3 class="date">2015-12-29</h3>
<div class="authors">
<h2 class="author">Petter Rodhelind</h2>
</div>
<blockquote>
<p>Mina första stapplande försök som cykelmekaniker med målet att ha en lättskött fixerad hoj att använda till vardags.</p>
</blockquote>
</header>
<nav id="TOC">
<ul>
<li><a href="#anskaffning">Anskaffning</a></li>
<li><a href="#demontering">Demontering</a></li>
<li><a href="#nya-delar">Nya delar</a></li>
<li><a href="#montering">Montering</a></li>
<li><a href="#resultat">Resultat</a><ul>
<li><a href="#kvar-att-göra">Kvar att göra</a></li>
</ul></li>
<li><a href="#kostnad">Kostnad</a><ul>
<li><a href="#själva-cykeln-och-dess-nya-delar">Själva cykeln och dess nya delar</a></li>
<li><a href="#garage-och-verktyg">Garage och verktyg</a></li>
</ul></li>
<li><a href="#länkar-hjälp-och-inspiration">Länkar, hjälp och inspiration</a></li>
</ul>
</nav>
<main>
<h2 id="anskaffning">Anskaffning</h2>
<p>Köpte en <em>Crescent 307 Fashion Line</em> från Blocket för 200 kronor.</p>
<figure>
<img src="./imgs/tn_20150813_hel1.jpg" alt="Nyköpt" /><figcaption>Nyköpt</figcaption>
</figure>
<h2 id="demontering">Demontering</h2>
<p>Strippade av det initiala lull-lullet och kikade på lite mer detaljer på cykeln.</p>
<p>Det mesta verkar halvfunkis i alla fall (inte överdrivet med rost) och nästa omgång ska jag plocka ner hojen helt och rengöra alla delar.</p>
<figure>
<img src="./imgs/tn_20150813_hel2.jpg" alt="Halvstrippad och ganska lik det förväntade slutresultatet" /><figcaption>Halvstrippad och ganska lik det förväntade slutresultatet</figcaption>
</figure>
<p>Att lossa på hjulen kräver väl knappast bild, men det är alltid bra att memorera befintlig storlek och modell på däcken.</p>
<figure>
<img src="./imgs/tn_20150820_dack1.jpg" alt="700x32c" /><figcaption>700x32c</figcaption>
</figure>
<figure>
<img src="./imgs/tn_20150820_dack2.jpg" alt="32-622" /><figcaption>32-622</figcaption>
</figure>
<figure>
<img src="./imgs/tn_20150820_dack3.jpg" alt="28 x 1 5/8 x 1 1/4" /><figcaption>28 x 1 5/8 x 1 1/4</figcaption>
</figure>
<p>Nästa steg krävde genast lite specialverktyg för att få loss vevarmspartiet, vilket jag även måste identifiera modell på.</p>
<figure>
<img src="./imgs/tn_20150819_ram1.jpg" alt="Utan hjul" /><figcaption>Utan hjul</figcaption>
</figure>
<p>Det visade sig vara ett vevlager med fyrkantsaxel och flera delar bär märkningen SR, vilket jag gissar betyder tillverkaren SR SunTour. Förmodligen är det då den japanska JIS-standarden och inte europeisk ISO. Det ska tydligen gå rätt okej att blanda, om än med lite fallgropar…</p>
<p>Läs mer om just detta <a href="http://sheldonbrown.com/bbtaper.html">hos Sheldon Brown</a>!</p>
<figure>
<img src="./imgs/tn_20150819_vev1.jpg" alt="Vevparti" /><figcaption>Vevparti</figcaption>
</figure>
<figure>
<img src="./imgs/tn_20150819_vev2.jpg" alt="SR SunTour" /><figcaption>SR SunTour</figcaption>
</figure>
<p>Med en enkel cykelmek-sats från Jula, lyckades jag med vevarmsavdragaren få loss den ena vevarmen, men stora drevet hänger kvar och gängorna i Jula-skräpet glappar så fort de utsätts för lite tryck, vilket såklart krävs för att slita av vevarmen efter alla år. Smörjning och kopparpasta göra sig icke besvär. Billigt blir snabbt dyrt!</p>
<p>Vevarmspartiet monterar jag av senare, när jag väl fått tag i ett riktigt verktyg; gummihammaren verkar göra mer skada än nytta.</p>
<figure>
<img src="./imgs/tn_20150819_vev3.jpg" alt="Vevlager av modell fyrkantsaxel, förmodad japansk JIS-standard" /><figcaption>Vevlager av modell fyrkantsaxel, förmodad japansk JIS-standard</figcaption>
</figure>
<p>Sen lossade jag styret, styrstammen och framgaffeln. Ramen blir något otymplig att jobba med när vevpartiet fortfarande hänger kvar och även om jag har beställt nytt, så vill jag ju såklart undvika att skada tänderna på drevet mer än nödvändigt.</p>
<figure>
<img src="./imgs/tn_20150820_ram1.jpg" alt="Styret snart utlirkat" /><figcaption>Styret snart utlirkat</figcaption>
</figure>
<p>För att lossa på styrstammen och framgaffeln, fick jag leta en stund, eftersom jag aldrig gjort det förr. Vid första anblick kunde jag heller inte hitta var jag ens skulle börja, men det sitter ett långt skruvstag rakt igenom styrstammen, vilket lossas på uppifrån.</p>
<p>Denna lilla nedsänkta skruv var dock igentäckt med lim/plast, vilket jag fick gröpa ur med en liten kniv. Då blev det genast ganska självklart hur det hela hängde ihop. Skruven syns på garagebilden lite längre ner och ligger bredvid styrstammen.</p>
<figure>
<img src="./imgs/tn_20150820_styrstam.jpg" alt="Även styrstammen bär japansk märkning" /><figcaption>Även styrstammen bär japansk märkning</figcaption>
</figure>
<p>Sen hittade jag en liten kul grej jag inte riktigt vet vad den var till för…</p>
<p>Bakåt i färdriktningen på kronröret satt en skruv som var monterad inifrån röret och som i sin tur var lindad runt någon plastvajer som löpte inuti snedröret hela vägen ner till vevlagerhuset.</p>
<p>Antar att det nog hade något med avrinning att göra, men hur som helst så slängde jag joxet eftersom jag nog ändå aldrig skulle få för mig att montera tillbaka det.</p>
<figure>
<img src="./imgs/tn_20150820_ram2.jpg" alt="Märklig tråd i snedröret" /><figcaption>Märklig tråd i snedröret</figcaption>
</figure>
<figure>
<img src="./imgs/tn_20150820_ram3.jpg" alt="Ena änden i kronröret…" /><figcaption>Ena änden i kronröret…</figcaption>
</figure>
<figure>
<img src="./imgs/tn_20150820_ram4.jpg" alt="…och andra änden i vevlagerhuset. Skruven bredvid skulle jag tro är för luftning/avrinning. Den kommer också ryka i slutändan." /><figcaption>…och andra änden i vevlagerhuset. Skruven bredvid skulle jag tro är för luftning/avrinning. Den kommer också ryka i slutändan.</figcaption>
</figure>
<p>Slänger in en liten garagebild bara för att det är gött!</p>
<figure>
<img src="./imgs/tn_20150820_garage.jpg" alt="Work in progress…" /><figcaption>Work in progress…</figcaption>
</figure>
<h2 id="nya-delar">Nya delar</h2>
<ul>
<li>Hjul Cavo singlespeed/fixie, 28“/622mm, flipflop-nav 17T-drev/frikrans (<a href="http://shop.duells.se/hjul-cavo-28-622mm-single-speed-149009">länk</a>)</li>
<li>Fälgband</li>
<li>Slang Bontrager 700x20-25 Presta-ventil 60 mm</li>
<li>Däck Continental</li>
<li>Vevparti standard 170mm, 9/16“, 46T (<a href="http://shop.duells.se/vevparti-standard-187756">länk</a>)</li>
<li>Pedaler Cavo singlespeed</li>
<li>Tåclips Cavo (<a href="http://shop.duells.se/taclips-cavo-189884">länk</a>)</li>
<li>Clipsrem Zefal, svart läder (<a href="http://shop.duells.se/clipsrem-zefal-189886">länk</a>)</li>
</ul>
<h2 id="montering">Montering</h2>
<p>Efter den initiala demonteringen, blev det till följd av familjeliv en liten paus i bygget och jag kunde avvara max någon kvällstimme i veckan.</p>
<p>Första motståndet bjöd däcken på, då jag blev orolig att hjulen var för stora. Det var stört omöjligt att kränga på ett av de nya däcken och jag åkte in till min lokala cykelhandlare, som inte heller lyckades få på det. I mina arga försök hemma i vardagsrummet lyckades jag såklart klämma den nya slangen och ge mig själv punktering, innan jag rullat en meter ens. Cykelhandlarn bjöd dock på ny slang och däcket var av rätt modell, men just det exemplaret jag hade försökt med var lite väl tight, så jag fick ett nytt likadant.</p>
<figure>
<img src="./imgs/tn_20150826_hjul1.jpg" alt="Däck, slang, fälgband och hjul" /><figcaption>Däck, slang, fälgband och hjul</figcaption>
</figure>
<figure>
<img src="./imgs/tn_20150826_dack.jpg" alt="Nya däck" /><figcaption>Nya däck</figcaption>
</figure>
<figure>
<img src="./imgs/tn_20150826_falgband.jpg" alt="Nya fina fälgband, som skyddar slangen" /><figcaption>Nya fina fälgband, som skyddar slangen</figcaption>
</figure>
<figure>
<img src="./imgs/tn_20150826_hjul2.jpg" alt="Fixerat baknav" /><figcaption>Fixerat baknav</figcaption>
</figure>
<figure>
<img src="./imgs/tn_20150826_hjul3.jpg" alt="Frihjulssidan, vilket jag dock inte använder i dagsläget" /><figcaption>Frihjulssidan, vilket jag dock inte använder i dagsläget</figcaption>
</figure>
<p>Nästa steg var att hänga på hjulen på ramen. Framhjulet gick bra att spänna åt, men bakhjulets skruvar gick i bott och klämde aldrig åt ramens dropout. Det löste jag med en enkel distansbricka.</p>
<figure>
<img src="./imgs/tn_20150927_bakhjul.jpg" alt="Skruven i bott, men klämmer inte alls åt. Löstes med distansbricka." /><figcaption>Skruven i bott, men klämmer inte alls åt. Löstes med distansbricka.</figcaption>
</figure>
<p>Vevpartiet var lyckligtvis rätt typ (JIS) och det var bara att banka in och skruva åt. Pedalerna var även de bara att skruva in och spänna åt.</p>
<figure>
<img src="./imgs/tn_20150927_pedal.jpg" alt="Vevparti och pedal" /><figcaption>Vevparti och pedal</figcaption>
</figure>
<p>Sen återmonterade jag styret. Började dock utan handbromsen, men den tillkom ganska snabbt när jag insåg att jag inte kommer kunna få stopp på lokomotivet annars.</p>
<figure>
<img src="./imgs/tn_20150927_styrstam1.jpg" alt="Styrstammen på…" /><figcaption>Styrstammen på…</figcaption>
</figure>
<figure>
<img src="./imgs/tn_20150927_styrstam2.jpg" alt="…och tightad med skruven" /><figcaption>…och tightad med skruven</figcaption>
</figure>
<figure>
<img src="./imgs/tn_20150927_styre.jpg" alt="Rent och snyggt! (blir lätt så utan handbroms)" /><figcaption>Rent och snyggt! (blir lätt så utan handbroms)</figcaption>
</figure>
<p>Nu återstår kedjan och handbromsen.</p>
<figure>
<img src="./imgs/tn_20150927_utankedja.jpg" alt="Utan kedja och utan handbroms." /><figcaption>Utan kedja och utan handbroms.</figcaption>
</figure>
<p>För att få på handbromsen behövde jag plocka ner styrstammen igen för att vajern skulle ha något att spänna mot. Det syns på de färdiga bilderna.</p>
<figure>
<img src="./imgs/tn_20150927_handbroms.jpg" alt="De gamla Shimano-bromsarna får fortsätta arbeta. Bilden är innan vajern är påkopplad." /><figcaption>De gamla Shimano-bromsarna får fortsätta arbeta. Bilden är innan vajern är påkopplad.</figcaption>
</figure>
<p>Och sist men inte minst - kedjan!</p>
<p>Här gjorde jag bort mig direkt, genom att med kedjebrytaren trycka igenom en av pinnarna hela vägen. Eftersom jag skulle korta ner kedjan ca tio länkar, så gjorde det dock inget, eftersom jag kunde pussla ihop den med de överblivna länkarna.</p>
<figure>
<img src="./imgs/tn_20150927_kedja.jpg" alt="Det börjar närma sig premiärtur!" /><figcaption>Det börjar närma sig premiärtur!</figcaption>
</figure>
<p>Då så! Kedjan är smörjd och handbromsen är monterad! Jag skruvade snabbt på tåclipsen och snurrade fast läderremmen på pedalerna.</p>
<figure>
<img src="./imgs/tn_20150927_pedal2.jpg" alt="Pedal med tåclips och läderrem" /><figcaption>Pedal med tåclips och läderrem</figcaption>
</figure>
<figure>
<img src="./imgs/tn_20150927_klar1.jpg" alt="Sekunderna innan premiärturen" /><figcaption>Sekunderna innan premiärturen</figcaption>
</figure>
<h2 id="resultat">Resultat</h2>
<figure>
<img src="./imgs/tn_20150927_klar2.jpg" alt="Fixie’s alive!" /><figcaption>Fixie’s alive!</figcaption>
</figure>
<figure>
<img src="./imgs/tn_20150930_handtag.jpg" alt="Några dagar senare skaffade jag handtag…" /><figcaption>Några dagar senare skaffade jag handtag…</figcaption>
</figure>
<figure>
<img src="./imgs/tn_20150930_klar.jpg" alt="…och då blev den så här i färdigt utförande." /><figcaption>…och då blev den så här i färdigt utförande.</figcaption>
</figure>
<figure>
<img src="./imgs/tn_20151009_forrad.jpg" alt="Över vintern fick den förrådsställas. Gult och blått!" /><figcaption>Över vintern fick den förrådsställas. Gult och blått!</figcaption>
</figure>
<h3 id="kvar-att-göra">Kvar att göra</h3>
<ul>
<li>Tighta kedjan bara liiiite till. Känns inte som den kommer hoppa av, men när jag petar på den känns den lite för slapp.</li>
<li>Framgaffeln glappar lite och jag tror jag måste ta en vända med fasta nyckeln och dra åt lite mer.</li>
<li><del>Någon typ av tejp eller gummihandtag för styret</del></li>
<li>Eventuellt byta hela styret till bullhorns.</li>
<li>Höja sadeln. Tyvärr är den i maxläge nu, så den kommer väl kanske få bytas ut på sikt.</li>
<li>Eventuellt byta handbromsen till en ny. Nuvarande är lite slö och eftersom jag inte lärt mig skidda än (fan vad svårt det var!), är det min enda livförsäkring.</li>
<li>Slipa bort det fasta låset, samt parkeringsstödet. Renare look och mindre vikt!</li>
</ul>
<h2 id="kostnad">Kostnad</h2>
<p>Hela projektet gick på löpande kostnad allteftersom och med tanke på att jag helt saknade ett garage med verktyg och annat, så är det mycket som egentligen inte är direkt kopplat till cykeln, men som jag ändå väljer att ta upp som en del av kostnaden, eftersom jag förmodligen inte köpt det om det inte vore för cykeln.</p>
<h3 id="själva-cykeln-och-dess-nya-delar">Själva cykeln och dess nya delar</h3>
<p>Nya delar beställdes/köptes hos min lokala cykelhandlare, eftersom jag gillar att stödja lokala förmågor. Nästan alla delar återfinns således i Duells sortiment. Se ovan under <a href="./#nya-delar">nya delar</a>.</p>
<ul>
<li>Grundcykel, 200 kr</li>
<li>Hjul, 2150 kr</li>
<li>Fälgband, 100 kr</li>
<li>Slang, 170 kr</li>
<li>Däck, 700 kr</li>
<li>Vevparti, 260 kr</li>
<li>Pedaler, 370 kr</li>
<li>Tåclips, 100 kr</li>
<li>Clipsrem, 100 kr</li>
<li>Kedja, 100 kr</li>
</ul>
<p>Deltotal: 4250 kr</p>
<h3 id="garage-och-verktyg">Garage och verktyg</h3>
<p>Allt är inköpt på Jula, om inget annat sägs.</p>
<h4 id="för-ordning-och-reda">För ordning och reda:</h4>
<ul>
<li>Piassavakvast, 70 kr</li>
<li>Torkrulle (grovt papper), 150 kr</li>
<li>Sopsäck 125l, 10 kr</li>
<li>Arbetshandske, 10 kr</li>
<li>Balja, 40 kr</li>
<li>Trälåda, 80 kr</li>
</ul>
<p>Deltotal: 360 kr</p>
<h4 id="verktyg-ej-cykelspecifika">Verktyg (ej cykelspecifika):</h4>
<ul>
<li>Stålborste, 10 kr</li>
<li>Gummihammare, 70 kr</li>
<li>Dremel 3000, 800 kr</li>
<li>Blocknyckelsats 12-delar (8-19), 170 kr</li>
<li>Fettspruta, 180 kr</li>
</ul>
<p>Deltotal: 1230 kr</p>
<h4 id="cykelprylar">Cykelprylar:</h4>
<ul>
<li>Display-/mekställ (inget riktigt ställ, utan mer “hjulupphöjd parkering”), 80 kr</li>
<li>Verktygskit (15 delar), 300 kr</li>
<li>Fotcykelpump, 100 kr</li>
<li>Fyrkantsvevavdragare (ej Jula), 230kr</li>
</ul>
<p>Deltotal: 710 kr</p>
<h4 id="förbrukning">Förbrukning:</h4>
<ul>
<li>Smörjfett universal 420ml, 60 kr</li>
<li>Universalspray 5-56 200ml, 50 kr</li>
<li>Kopparpasta (spray) 300ml, 100 kr</li>
<li>Kedjeolja, 110kr</li>
</ul>
<p>Deltotal: 320 kr</p>
<h2 id="länkar-hjälp-och-inspiration">Länkar, hjälp och inspiration</h2>
<ul>
<li>Forumet på <a href="http://www.fixedgear.se/">Fixedgear.se</a></li>
<li>Forumet på <a href="http://www.happymtb.se/">HappyMTB</a></li>
<li>Allt du behöver veta om cyklar från den bortgångne <a href="http://www.sheldonbrown.com/">Sheldon Brown</a></li>
<li>Bilder från <a href="http://fixedgeargallery.com/">Fixedgeargallery</a></li>
<li>Komponentsökning på <a href="http://www.cyclecomponents.com/">Cyclecomponents</a>, <a href="http://www.bikester.se/">Bikester</a> och <a href="http://shop.duells.se/">Duells</a></li>
</ul>
<hr />
<p><em>Östersund, 2015</em></p>
</main>
</body>
</html>
